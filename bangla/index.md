---
title: নব মুসলিমদের জন্য সহজ সরল নির্দেশনা বাংলা ভাষাতে
layout: default
---
এখানে সহজ ভাবে ইসলামকে নব মুসলিমদের জন্য উপস্থাপনের চেষ্টা করছি। সাধারণ ও সরল ভাবে সবার বোঝার জন্য সহজ করে লেখবার চেষ্টা করবো, ইন শা আল্লাহ!

ইসলামের পাঁচটি বুনিয়াদ বা স্তম্ভ নিম্নরূপ:
1. শাহাদাহ (ঈমান): আল্লাহ ছাড়া কোনো উপাস্য নেই এবং মুহাম্মাদ (সা.) আল্লাহর রাসুল — এই সাক্ষ্য দেওয়া।
2. সালাত (নামাজ): দৈনিক পাঁচ ওয়াক্ত নামাজ আদায় করা।
3. সাওম (রোজা): রমজান মাসে রোজা পালন করা।
4. যাকাত (দান): সম্পদে আল্লাহ কর্তৃক নির্ধারিত হক বা দান প্রদান করা।
5. হজ্জ (তীর্থযাত্রা): সামর্থ্য থাকলে জীবনে অন্তত একবার মক্কায় হজ্জ করা।


## ঈমান
ঈমান বা বিশ্বাস ছয়টি বিষয়ের উপর আনতে হয়, যা ইসলামের মূল বিশ্বাস:
1. আল্লাহর প্রতি ঈমান: আল্লাহ এক, তাঁর কোনো শরিক নেই এবং সবকিছু তাঁরই ইচ্ছার অধীন।
2. ফেরেশতাদের প্রতি ঈমান: আল্লাহর ফেরেশতারা তাঁর আদেশ পালন করেন এবং আল্লাহর বান্দাদের সঙ্গে সম্পর্ক স্থাপন করেন।
3. আল্লাহর কিতাবসমূহের প্রতি ঈমান: আল্লাহর পক্ষ থেকে নাজিলকৃত কিতাবসমূহ যেমন, তাওরাত, যবুর, ইঞ্জিল, ও কুরআনের প্রতি বিশ্বাস রাখা। বাকি কিতাব বা বই গুলোতে মানুষের কথার করা হয়েছে। একমাত্র কুরআন অক্ষরে অক্ষরে একই আছে।  
4. আল্লাহর রাসুলদের প্রতি ঈমান: আল্লাহ প্রেরিত সকল এক লক্ষ চব্বিশ হাজার নবী ও রাসুলদের প্রতি বিশ্বাস রাখা, যার মধ্যে সর্বশেষ নবী হলেন মুহাম্মদ (সা.)। এর মধ্যে পঁচিশ জন নবীদের জীবনী আমাদের কুরআনে জানানো হয়েছে। 
5. পরকালের প্রতি ঈমান: মৃত্যুর পরে পুনরুত্থান, বিচার দিবস, জান্নাত এবং জাহান্নামের প্রতি বিশ্বাস রাখা। 
6. তাকদীরের প্রতি ঈমান: আল্লাহর পূর্বনির্ধারণ এবং ভাগ্যের প্রতি বিশ্বাস রাখা — ভাল হোক বা মন্দ, সবই আল্লাহর ইচ্ছায় ঘটে। তাকদীর বা ভাগ্য আগে দিকেই নির্ধারিত তার উপর বিশ্বাস স্থাপন।  

ঈমান বা বিশ্বাসের তিনটি অংশ রয়েছে:
1. মুখে সাক্ষ্য দেওয়া: ঈমানের প্রথম অংশ হল মুখে আল্লাহর একত্ব, মুহাম্মদ (সা.)-এর নবুয়ত এবং ইসলামের মূল সত্যগুলো প্রকাশ করা। যেমন, "লা ইলাহা ইল্লাল্লাহু মুহাম্মাদুর রাসূলুল্লাহ" (আল্লাহ ছাড়া আর কোনো উপাস্য নেই, মুহাম্মদ আল্লাহর রাসূল)।
2. অন্তরে বিশ্বাস: ঈমানের দ্বিতীয় অংশ হল অন্তরে দৃঢ় বিশ্বাস করা, যা প্রকাশিত সাক্ষ্যের প্রতি পূর্ণ আস্থা রাখা। আল্লাহ, ফেরেশতা, কিতাব, রাসূল, পরকাল এবং তাকদীরের প্রতি দৃঢ় বিশ্বাস স্থাপন।
3. কর্মে প্রতিফলন বা আমল: ঈমানের তৃতীয় অংশ হল কর্মে এর প্রতিফলন ঘটানো। অর্থাৎ, ঈমানকে শুধুমাত্র মুখে স্বীকার করা ও অন্তরে বিশ্বাস করার মধ্যেই সীমাবদ্ধ রাখা নয়, বরং ইসলামের আদেশ ও নিষেধ মেনে জীবন পরিচালনা করা।

## সালাত বা নামাজ 

নামাজের জন্য পবিত্র হওয়া বা তাহারাত অর্জন করা খুবই জরুরি, তাহারাত ওযু, গুসল (স্নান) বা তায়াম্মুম এর মাধ্যমে করা যায়। 

### গুসল 

গোসল জরুরি হয় যৌন মিলন, বীর্যপাত, মাসিক, নিফাসের  (প্রসবের পর রক্তস্রাব) শেষে, ইসলাম গ্রহণের পর, ও মৃত ব্যক্তির গোসলের জন্য।

গোসলের সুন্নত পদ্ধতি:
1. নিয়ত করা: গোসল শুরু করার আগে মনে মনে নিয়ত করতে হবে যে, আমি পবিত্রতা অর্জনের উদ্দেশ্যে গোসল করছি।
2. বিসমিল্লাহ পড়া: গোসল শুরুর আগে "বিসমিল্লাহ" পড়া।
3. দুই হাত ধোয়া: প্রথমে দুই হাত ধোয়া।
4. নাপাকী বা নোংরা পরিষ্কার করা: শরীরের কোনো স্থানে নাপাকী থাকলে তা প্রথমে পরিষ্কার করতে হবে।
5. অজু করা: গোসলের শুরুতে সাধারণ অজুর মতো অজু করা, তবে পায়ের ধোয়া পরে করা উত্তম, যদি পায়ের নিচে পানি জমে থাকে।
6. প্রথমে মাথায় পানি দেওয়া: মাথায় তিনবার পানি ঢালা এবং সমস্ত চুল ভিজিয়ে ধোয়া।
7. ডান দিকে পানি দেওয়া: তারপর শরীরের ডান দিকে পানি ঢালা।
8. বাম দিকে পানি দেওয়া: এরপর বাম দিকে পানি ঢালা।
9. গোসলের পরে: গোসল শেষ হলে, শরীর ভালোভাবে মুছে শুকানো এবং পরিষ্কার কাপড় পরিধান করা সুন্নত।

Video: https://youtu.be/vA1D2mifB_U

### ওযু
ওযুর পদ্ধতি:
1. নিয়ত করা (ওযু করার উদ্দেশ্য মনে মনে সংকল্প করতে হবে, মুখে কিছু উচ্চারণ করতে হবে না).
2. বিসমিল্লাহ বলে শুরু করা।
৩. প্রথমে ডান হাত কব্জি পর্যন্ত তিন বার, তারপর বাম হাত কব্জি পর্যন্ত তিন বার ধোয়া। 
4. তিনবার কুল্লি করা ও নাকে পানি দেওয়া। 
5. তিন বার সম্পূর্ণ মুখ ধোয়া। 
6. প্রথমে ডান হাত কনুই পর্যন্ত তিন বার, তারপর বাম হাত কনুই পর্যন্ত তিন বার ধোয়া। 
7. ভিজে হাতে মাথার উপর তিন বার মূছে নেওয়া। হাতে জল রাখতে হবে না, হাত ভিজে থাকতে হবে। 
8. দুই কান এর ভিতর শাহাদাত বা তর্জনী দিয়ে মুছে নেওয়া ও কানের বাইরের অংশ বৃদ্ধাঙ্গুলি বা বুড়ো আঙুলের পেট দিয়ে মুছে নেওয়া। 
9. ডান পা তিনবার ও বাং পা তিনবার টাখনু বা গোড়ালি পর্যন্ত ধোয়া।

ওযু ভঙ্গের কারণ: প্রস্রাব বা পায়খানা করা, গায়ের বায়ু নির্গত হওয়া, ঘুমানো (চিৎ হয়ে বা নিঃসন্দেহে গভীর ঘুম), পাগল বা অজ্ঞান হয়ে পড়া, যৌন উত্তেজনার কারণে কিছু তরল নির্গত হওয়া। এই কারন গুলি হলে ওযু করতে হবে। 

Video: https://youtu.be/XPTYljKh9yw

### তায়াম্মুম

তায়াম্মুম একটা বিশেষ ছাড়, তায়াম্মুম ওযু করতে কোনো কারনে অক্ষম হলে তায়াম্মুম করা যায়।  যে যে বিশেষ কারনে তায়াম্মুম করা যাবে তা নিচে উল্লেখ করা হলো। 

তায়াম্মুম পদ্ধতি:
1. নিয়ত করা: তায়াম্মুম করার উদ্দেশ্য মনে মনে সংকল্প করুন, মুখে উচ্চারণ করার প্রয়োজন নেই।
2. বিসমিল্লাহ বলে শুরু করুন।
3. মাটি বা ধুলায় হাত মুছুন: দু'হাতের কনুই পর্যন্ত ভালভাবে মাটি বা ধুলায় মুছুন।
4. মুখে হাত লাগান: হাত মুছানোর পর, মুখে হাত লাগিয়ে ভালভাবে মুছুন।
5. হাতের পিঠে হাত লাগান: পরবর্তীতে, হাতের পিঠে হাত লাগিয়ে মুছুন।

ওযু যে যে উদ্দেশ্যে করা হয়, তায়াম্মুম সেই সেই উদ্যেশে করা হয়।  ওযু যে যে কারনে  ভঙ্গ হয় তায়াম্মুম সেই সেই কারনে ভঙ্গ হয়।

তায়াম্মুম করার অনুমতি পাওয়া যায় নিম্নলিখিত পরিস্থিতিতে:
1. পানি পাওয়া না গেলে: যখন আপনি পানি ব্যবহার করার সুযোগ পান না।
2. পানি ব্যবহার করা সম্ভব না হলে: যদি পানি ব্যবহারে শারীরিকভাবে অক্ষম হন বা পানি ব্যবহার আপনার জন্য ক্ষতিকর হয়।
3. পানি ব্যবহার করতে সমস্যার সম্মুখীন হলে: যেমন, পানি সারা শরীরে প্রবাহিত হতে পারে না বা পানি পাওয়া অসম্ভব।
এছাড়া, তায়াম্মুম করার সময় আপনি সাধারণভাবে ওযুর উদ্দেশ্য পূরণ এবং ওযু ভঙ্গের কারণ গুলির প্রতি মনোযোগ দেন।

সালাত (নামাজ) পদ্ধতি:
1. নিয়ত করা: সালাতের উদ্দেশ্য মনোযোগ দিয়ে নির্ধারণ করুন, মুখে উচ্চারণ করার প্রয়োজন নেই।
2. কিবলা মুখী দাঁড়ানো: কাবার দিকে মুখ করে দাঁড়ান, অর্থাৎ পশ্চিম দিকে মুখ থাকবে।
3. তাকবিরুল ইহরাম: সোজা হয়ে দাঁড়িয়ে “আল্লাহু আকবার” (আল্লাহ মহান) বলে হাত দুটো কান পর্যন্ত উঠান।
4. হাত রাখা: ডান হাত বাম হাতের উপর রেখে নামাজ শুরু করুন।
5. দুয়া সানা: দাঁড়িয়ে "সুবহানাকাল্লাহুম্মা ওয়া বিহামদিকা, ওয়া তাবারাকাসমুকা ওয়া তাআ-লা জাদ্দুকা, ওয়ালা ইলাহা গায়রুক।" (অর্থ: হে আল্লাহ্! আমি তোমার পবিত্রতা ঘোষণা করছি। তুমি প্রশংসাময়, তোমার নাম বরকতময়, তোমার মর্যাদা অতি উচ্চে। আর তুমি ব্যতিত সত্যিকার কোনো মাবুদ নেই।) পড়ুন।
6. আউজুবিল্লাহি মিনাশ শাইতানির রাজিম (বিতাড়িত শয়তান থেকে আল্লাহর কাছে আশ্রয় চাই) বলতে হবে।
7. সূরা ফাতিহা: কুরআনের প্রথম সূরা, সূরা ফাতিহা পড়ুন। নিচে সূরা উল্লেখ করা হল।
8. যে সূরা বা আয়াত পাঠ করতে চান: সূরা ফাতিহার পর যে সূরা বা আয়াত পাঠ করতে চান তা পড়ুন। নিচে কিছু পড়ার সহজ মতো সূরা উল্লেখ করা হল।
9. রুকু করা: “আল্লাহু আকবার” বলে সামনে ঝুকে হাত দিয়ে হাঁটু ধরুন ও পিঠ সোজা রাখুন। তিন বার “সুবহানা রাব্বিয়াল আজিম” (অর্থ: মহান আমার পালনকর্তা) পড়ুন।
10. সোজা হওয়া: “সামিআল্লাহু লিমান হামিদাহ” (অর্থ: আল্লাহ সেই ব্যক্তির শুনেছেন, যিনি তাঁর প্রশংসা করেছেন) বলে সোজা হয়ে হাত দুটো কান পর্যন্ত উঠান এবং দুই দিকে হাত ছেড়ে দাঁড়ান।
11. সোজা হয়ে দাঁড়িয়ে “রাব্বানা লাকাল হামদ” (অর্থ: আমাদের পালনকর্তা, আপনি প্রশংসিত) বলুন।
12. "আল্লাহু আকবার" বলে সিজদায় চলে যান। সিজদায় গিয়ে মাটিতে হাত, কপাল, নাক, হাঁটু, এবং পায়ের আঙ্গুল দিয়ে ঠেকান এবং “সুবহানাকা আল্লাহুম্মা” (অর্থ: আপনি পবিত্র, আল্লাহ) তিনবার বলুন।
13. পুনরায় "আল্লাহু আকবার" বলে সিজদা থেকে উঠে বসতে হবে। 
14. জলসা (বসা): প্রথম সিজদার পরে বসে “রব্বিগফিরলী রব্বিগফিরলী” (অর্থ: হে আমার পালনকর্তা, আমাকে ক্ষমা করুন) বলুন। বাম পা মুড়ে তার উপর বসতে হবে ও ডান পা সোজা রাখতে হবে।
15. তারপরে পুনরায় সিজদা করুন।
16. সিজদা থেকে উঠলে নামাজে প্রথম রাকাত হলো। এবারে সিজদা থেকে "আল্লাহু আকবার" বলে উঠে সোজা দাঁড়িয়ে যেতে হবে।
17. এইভাবে দাঁড়িয়ে আবার বাম হাতে ডান হাত রেখে সূরা ফাতিহা পড়তে হবে, ও সূরা মিলাতে হবে। তারপর আবার আগের পদ্ধতিতে রুকু ও সিজদা করলে আরো এক রাকাত হয়ে যাবে। মোট দুই রাকাত হলো।
18. দুই রাকাত হলে, বসা অবস্থায় তাশাহুদ এর দুয়া বা আত্তাহিয়াতু, দরূদ শরীফ, ও দুয়া  মাসুরা পড়তে হবে। এই দুআ গুলো নিচে উল্লেখ করা হলো। 
19. সালাতের বা নামাজের শেষে ডান দিকে মুখ করে এবং বাম দিকে  মুখ করে সালাম দিন। সালাম দিতে হবে আসসালামু আলাইকুম ওয়া রাহমাতুল্লাহ (আপনার উপরও শান্তি ও আল্লাহর রহমত বর্ষিত হোক) বলে। এই ভাবে দুই রাকাত নামাজ শেষ হলো। 
20. যদি চার রাকাত নামাজ হয় তবে, দুই রাকাতের পর শুধু তাশাহুদ পড়ে উঠে দাঁড়িয়ে, হাত কান অবধি উঠিয়ে আবার হাত বেঁধে দুই রাকাত আগের মতো পরে বসতে হবে। তারপর আবার তাশাহুদ, দরূদ ও মাসুরা পরে সালাম ফিরিয়ে নামাজ শেষ করতে হবে।

- নামাজে দাঁড়ানো অবস্থায় পড়ার সূরা 
    - ### সূরা ফাতিহা:(সুরা ১)
        সূরা ফাতিহা ইসলামের অন্যতম গুরুত্বপূর্ণ সূরা এবং মুসলিমদের দৈনিক নামাজে এটি প্রতিটি রাকআত (বিভাগ) এ পাঠ করতে হয়। এটি আল্লাহর প্রশংসা, দয়া, এবং সঠিক পথ অনুসরণের জন্য প্রার্থনা করা হয়।
        
        সূরা ফাতিহা (সুরা ১) :
        1. বিসমিল্লাহির রাহমানির রাহিম (আল্লাহর নামে, পরম দয়ালু, অতি দয়ালু)
        2. আল হামদুলিল্লাহি রব্বিল আলামিন (সমস্ত প্রশংসা আল্লাহর জন্য, সমস্ত জগতের পালনকর্তা)
        3. আর রাহমানির রাহিম (পরম দয়ালু, অতি দয়ালু)
        4. মালিকি ইয়াওমিদ দিন (প্রতিদানের দিনের মালিক)
        5. ইয়াকা না'বুদু ওয়া ইয়াকা নাস্তাইন (কেবল তোমারই আমরা এবাদত করি এবং কেবল তোমারই সাহায্য প্রার্থনা করি)
        6. ইহদিনাস সিরাতাল মুস্তাকিম (আমাদের সঠিক পথ দেখাও)
        7. সিরাতাল লাধিনা অন'আমতা আলাইহিম (তাদের পথ যাদের উপর তুমি অনুগ্রহ করেছ)
        8. গায়রিল ম্যাগদুবি আলাইহিম ওয়ালাদ দললিন (তাদের পথ যাদের উপর রাগ করা হয়েছে এবং যারা পথভ্রষ্ট হয়েছে না)
        9. আমিন (আমিন - হে আল্লাহ, এটি পূর্ণ করুন)
            
- সূরা ফাতিহার পর মিলানোর জন্য কয়েকটি সহজ সূরা
    - ### সূরা আসর (সুরা ১০৩):
        1. ওয়াল আসরি (সময়ের প্রতি শপথ)
        2. ইননাল ইনসানা লাফি খুসর (নিঃসন্দেহে মানবতা ক্ষতির মধ্যে রয়েছে)
        3. ইল্লাল্লাজিনা আমানু ওয়া আমিলুস সালিহাতি (তবে যারা ইমান এনেছে এবং সৎকর্ম করেছে)
        4. ওয়া তাওয়া সাউবিল হাক্কি ওয়া তাওয়া সাউবিস সাবরি (এবং পরস্পরকে সত্যের জন্য এবং ধৈর্যের জন্য উপদেশ দিয়েছে)

    - ### সূরা ইখলাস (সুরা ১১২):
        1. কুলহু আল্লাহু আহাদ (বলো, আল্লাহ এক)
        2. আল্লাহুস সামাদ (আল্লাহ, যার কোন অভাব নেই)
        3. লাম ইয়ালিদ ওয়ালাম ইউলাদ (তিনি জন্মাননি এবং জন্মদান করেননি)
        4. ওয়ালাম ইয়া কুল্লাহু কুফুয়ান আহাদ (এবং তাঁর সমকক্ষ কোন কিছু নেই)
        
    - ### সূরা ফালাক (সুরা ১১৩):
        1. কুল আউযু বি রব্বিল ফালাক (বলো, আমি প্রভুর (সূর্যোদয়ের) আশ্রয় চাই)
        2. মিন শাররি মা খলাক (সৃষ্টির বিপদ থেকে)
        3. ওয়া মিন শাররি গাসিকিন ইযা ওয়াকাব (সন্ধ্যার অন্ধকারের বিপদ থেকে যখন তা ছড়িয়ে পড়ে)
        4. ওয়া মিন শাররি নাফাসাতি ফিল উকাদ (গিট (ফুঁক) করার বিপদ থেকে)
        5. ওয়া মিন শাররি হাসিদিন ইযা হাসাদ (হিংসুটে (হিংসা) থেকে)
        
    - ### সূরা নাস (সুরা ১১৪):
        1. কুল আউযু বি রাব্বিন নাস (বলো, আমি মানুষের প্রভুর আশ্রয় চাই)
        2. মালিকিন নাস (মানুষের রাজা)
        3. ইলাহিন নাস (মানুষের ইলাহ)
        4. মিন শাররিল ওাসওয়াসিল খন্নাস (লুকানো ফুঁক দেয়া শয়তানের বিপদ থেকে)
        5. আল্লাজি ইউ ওয়াস উইসু ফি সুদূরিন নাস (যিনি মানুষের হৃদয়ে ফুঁক দেয়)
        6. মিন জিন্নাতি ওয়ান নাস (জিন এবং মানুষের (শয়তান) থেকে)
- নামাজে দুই বা চার রাকাতে সিজদা থেকে উঠে বসে পড়ার দুয়া 
    - ### তাশাহুদ বা আত্তাহিয়্যাতু (নামাজে বসা অবস্থায় পড়তে হয়)
        আত্তাহিয়্যাতু লিল্লাহি ওয়াস্ সালাওয়াতু, ওয়াত্ তাইয়িবাতু। আস্সালামু 'আলাইকা আইয়্যুহান নাবীয়্যু ওয়া রাহমাতুল্লাহি ওয়া বারাকাতুহু। আস্সালামু আলাইনা ওয়া আলা ইবাদিল্লাহিস্ সালিহীন। আশহাদু আল-লা-ইলাহা ইল্লাল্লাহু ওয়া আশ্হাদু আননা মুহাম্মাদান আবদুহু ওয়া রাসুলুহু।
  
        অর্থ : আমাদের সকল সালাম শ্রদ্ধা, আমাদের সব নামায এবং সকল প্রকার পবিত্রতা একমাত্র আল্লাহর উদ্দেশ্যে। হে নবী, আপনার প্রতি সালাম, আপনার উপর আল্লাহর রহমত এবং অনুগ্রহ বর্ষিত হউক। আমাদের এবং আল্লাহর সকল নেক বান্দাদের উপর আল্লাহ্র রহমত এবং অনুগ্রহ বর্ষিত হউক। আমি সাক্ষ্য দিচ্ছি যে, আল্লাহ ছাড়া (ইবাদাতের যোগ্য) আর কেউ নেই, আমি আরও সাক্ষ্য দিচ্ছি যে, হযরত মুহাম্মাদ সা. আল্লাহর বান্দা এবং রাসূল।

    - ### দরূদ (নামাজে বসা অবস্থায় পড়তে হয়)
        আল্লা-হুম্মা সাল্লি আলা মুহাম্মাদিঁউঅআলা আ-লি মুহাম্মাদ, কামা স্বাল্লাইতা আলা ইবরা-হীমা অ আলা আ-লি ইবরা-হিম, ইন্নাকাহামিদুম মাজিদ। আল্লা-হুম্মা বা-রিক আলা মুহাম্মাদিঁউঅ আলা আ-লি মুহাম্মাদ, কামা বা-রাকতা আলা ইবরা-হিমা অ আলা আ-লি ইবরা-হিম, ইন্নাকা হামিদুম মাজিদ।
        
        অর্থ : হে আল্লাহ! তুমি মুহাম্মদ ও তার বংশধরের উপর রহমত বর্ষণ কর, যেমন তুমি হজরত ইব্রাহিম ও তাঁর বংশধরের উপর রহমত বর্ষণ করেছ। নিশ্চয় তুমি প্রশংসিত গৌরবান্বিত। হে আল্লাহ! তুমি হজরত মুহাম্মদ ও তার বংশধরের উপর বর্কত বর্ষণ কর, যেমন তুমি হজরত ইব্রাহিম ও তার বংশধরের উপর বর্কত বর্ষণ করেছ। নিশ্চয় তুমি প্রশংসিত গৌরবান্বিত।

    - ### দুয়া মাসুরা (নামাজে বসা অবস্থায় পড়তে হয়)
        আল্লাহুম্মা ইন্নি জালামতু নাফসি জুলমান কাসিরা। ওয়ালা ইয়াগ ফিরুজ জুনুবা ইল্লা আনতা। ফাগফির লি, মাগফিরাতাম মিন ইনদিকা; ওয়ার হামনি, ইন্নাকা আনতাল গাফুরুর রাহিম।
        
        অর্থ : হে আল্লাহ! আমি নিজের উপর অনেক জুলুম করেছি। আর আপনি ছাড়া গুনাহ ক্ষমাকারী আর কেউ নেই। আপনি নিজ অনুগ্রহে আমাকে ক্ষমা করুন এবং আমার প্রতি রহম করুন। নিঃসন্দেহে আপনিই ক্ষমাকারী, করুণাময়।

## সাওম (রোজা)

রোজার নিয়ম
- নিয়ত করা: রোজার জন্য প্রতিদিন সকালে ফজরের আগে ইবাদত উদ্দেশ্যে নিয়ত করতে হবে। রোজাকরার উদ্দেশ্য মনে মনে সংকল্প করতে হবে, মুখে কিছু উচ্চারণ করতে হবে না। 
- সেহরি করা: ফজরের ওয়াক্তের আগে সেহরি খেতে হবে।
- ইফতার করা: সূর্যাস্তের পর ইফতার করতে হবে।
- সেহরি ও ইফতার: সেহরি ও ইফতারের মধ্যে কিছু খাওয়া বা পান করা চলবে না।
- নামাজ ও কুরআন: রোজা অবস্থায় নামাজ পড়া ও কুরআন তিলাওয়াত করা আরও বেশি গুরুত্বপূর্ণ।

রোজার ভঙ্গের কারণ
- খাওয়া বা পান করা: রোজার সময় কিছু খাওয়া বা পান করা।
- বিচ্ছিন্নতা: যৌন সম্পর্ক স্থাপন করা।
- অজ্ঞান হওয়া: রোজা অবস্থায় অজ্ঞান হওয়া বা হারানো।
- বিশেষ চিকিত্সা: স্যালাইন বা ইনজেকশন দেওয়া যা পেট পূর্ণ করে।

ফরজ রোজা
- রমজানের রোজা: রমজান মাসের সব দিন।

নফল রোজা
- আশুরা: ১০ মুহাররম।
- আরাফা: ৯ জিলহজ্জ।
- সাপ্তাহিক রোজা: প্রতি সপ্তাহে সোম ও বৃহস্পতি।
- আশুরা: ১০ মুহাররম।
- আইয়ামে বীজ: প্রতি আরবি মাসের ১৩, ১৪, ১৫ তারিখ।
- রমজান মাসের রোজার পরে: শাওয়াল মাসের ছয় দিন।

রোজা রাখা নিষেধ যে দিন গুলি 
- ইদ উল ফিতর: ঈদুল ফিতরের দিন।
- ইদ উল আজহা: ঈদুল আজহার দিন।
